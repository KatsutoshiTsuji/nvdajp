File Leggimi per NVDA

Uno screen reader open source e gratuito per il sistema operativo Windows.

Creato da Michael Curran con l'aiuto di James Teh e altri.

NonVisual Desktop Access (NVDA) è uno screen reader open-source e completamente gratuito per il sistema operativo Windows che consente ai disabili visivi di utilizzare il computer senza sostenere ulteriori costi oltre a quelli del pc e del sistema operativo. Iniziato nell'aprile del 2006 è cresciuto fino a diventare abbastanza stabile e utilizzabile per le attività di ogni giorno consentendo agli utenti di eseguire molte operazioni. Non è stabile o esente da errori come gli screen reader a pagamento ma dal dicembre 2006 l'autore è in grado di utilizzarlo ogni giorno come screen reader principale abbandonando quello utilizzato in precedenza che era un prodotto commerciale. 

Attraverso la sintesi vocale NVDA permette di accedere ed interagire con tutte le funzioni del sistema operativo Windows come: 

Navigare in Internet (con Internet Explorer o Firefox);
Leggere e modificare documenti con programmi come WordPad o Microsoft Word;
Gestire la posta elettronica con Outlook Express;
Usare programmi a riga di comando in finestre Dos;
Lavorare con fogli di calcolo in Microsoft Excel;
Gestire il computer attraverso Risorse del computer / Esplora risorse, il pannello di controllo e molto altro.

NVDA non è costretto a seguire le regole di mercato; può non essere stabile come gli altri screen reader ma può servire come strumento sperimentale per testare nuove funzioni mai viste in altri lettori di schermo. Un esempio è l'utilizzo di beep per inddicare l'avanzamento delle barre di progresso, più alto è il beep più la barra è vicina alla fine.

Puoi contribuire allo sviluppo di questo software segnalando eventuali errori che riscontri durante il suo utilizzo. Trovi le istruzioni su come fare ed altri articoli utili nel wiki all'indirizzo www.nvda-project.org/nvda/wiki. Per informazioni generali vai su www.nvda-project.org dove puoi anche iscriverti alle mailing list. Attualmente ce ne sono due: una per gli utenti, l'altra dedicata agli sviluppatori.

--- Informazioni sul Copyright ---
Copyright (C) 2006-2007 nvda <http://www.nvda-project.org>
NVDA e' coperto dalla licenza GNU. Siete liberi di condividere e modificare questo programma come volete, a patto che voi distribuiate la licenza assieme al software e rendiate disponibile il sorgente a chiunque ne faccia richiesta. Questo si applica a copie originali e modificate del software ed a qualsiasi programma che utilizzi codice proveniente da questo software.
Per maggiori informazioni consultate la licenza online all'indirizzo: http://www.gnu.org/licenses/gpl.html o leggete il file copying.txt distribuito con questo software.
----------------------

Per contattare l'autore invia una mail a: Michael Curran <mick@kulgan.net>.